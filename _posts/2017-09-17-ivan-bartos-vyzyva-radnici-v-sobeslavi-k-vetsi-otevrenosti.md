---
layout: post
category: blog
title: Ivan Bartoš vyzývá radnici v Soběslavi k větší otevřenosti
date: 2017-09-17T19:08:47.656Z
author: Věra Marušiaková
image: /assets/img/posts/sobeslav 15.jpg
description: 'Boj za petiční právo, Pirátský bus v Soběslavi'
tags: lide
---
16\. září,
Soběslav. Přesně po dvou letech od vykázání pirátského petičního stánku ze Soběslavských
slavností 2015 přijel do města na stejnou akci předseda Pirátů Ivan Bartoš
doprovázený pirátským autobusem, aby symbolicky předal městu výzvu k větší
otevřenosti a toleranci k alternativním názorům. 

Nejvyšší
soud dal svým rozhodnutím z 28. dubna 2017 za pravdu soběslavskému zastupiteli,
Pirátovi Martinovi Kákonovi, který byl v roce 2015 vyveden městskou policií z
městských slavností. Zdejší politické reprezentaci se nelíbilo, že v petičním
stánku volební strany Piráti pro Soběslav sbíral podpisy za lepší řešení centra
města a požadoval vypsání architektonické soutěže.

„Nejedná se
o jediný pokus radnice mařit petiční právo, ani o ojedinělou snahu umlčet
opozici. Zdejší politická reprezentace se pokoušela opakovaně mařit petiční
právo i v minulém roce, kdy byli organizátoři petice účelově obviněni z
nepovoleného shromažďování. I toto obvinění krajský úřad označil jako
neopodstatnělé a zmatečné. Zdá se, že soběslavskou radnici čeká ještě dlouhá
cesta k demokracii," komentuje celou situaci Ivan Bartoš.

Pirátský vězeňský autobus křižuje v rámci kampaně
před volbami do poslanecké sněmovny celou Českou republiku. Do Soběslavi i
tentokrát symbolicky přiváží pirátskou předvolební petici České pirátské strany
ze dne 3. srpna 2017 "Za kontrolu moci a mocných".

[zásah proti petičnímu stánku v Soběslavi byl nezákonný](http://www.jcted.cz/nejvyssi-soud-potvrdil-ze-zasah-proti-peticnimu-stanku-piratu-v-sobeslavi-byl-nezakonny/)

[reakce Pirátů Soběslav na článek](http://pirati.sobeslav.cz/reakce-na-clanek-o-peticnim-stanku-v-jcted/)

[petice za kontrolu moci a mocných](https://github.com/pirati-web/pirati.cz/blob/gh-pages/assets/pdf/petice-za-kontrolu-moci-a-mocnych.pdf)
