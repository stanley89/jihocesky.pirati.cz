---
layout: post
category: blog
title: Krajské fórum Pirátů zasedalo po volbách v Písku
date: 2017-11-16T08:56:01.949Z
author: Zbyněk Konvička
image: /assets/img/posts/23698686_1687109997977331_20640637_o.jpg
description: krajské fórum
tags: Jihoceskykraj
---
Jihočeští Piráti se po úspěšných volbách do sněmovny
Parlamentu České republiky, kam byl zvolen také jihočeský lídr Pirátů Lukáš
Kolářík, sešli 12. listopadu ve sportovní hale v Písku. Nabitý program
trval čtyři hodiny. Na setkání přišlo celkem 20 Pirátů, osm zájemců o členství,
jeden příznivce a jeden host.

Krajské fórum bude aktuálně volit nové
předsednictvo. Písečtí Piráti se zasazují o zlepšení podmínek pro toulavé kočky
a chtějí prosadit útulek, současně je v plánu navrhovat řešení pro
parkování a MHD ve městě. V Českých Budějovicích by Piráti rádi otevřeli jihočeské
pirátské centrum, v Písku pak poslaneckou kancelář pro lídra a poslance
Lukáš Koláříka. Na Strakonicku se 18. listopadu plánuje největší charitativní
akce roku, jejíž výtěžek bude směřovat do dětského domova ve Volyni. 

![null](/assets/img/posts/23633501_1687109981310666_1844650266_o.jpg)

V Táboře se připravuje výběrové řízení pro
nového dopravce MHD za miliardu korun. Piráti to pozorně sledují.
V Kaplici by tři zájemci o členství v Pirátské straně rádi založili
místní sdružení, chtějí řešit hlavně bezpečnost a problémy s průmyslovou
zónou. Další zájemci o členství se dostavili z Budějovic, Písku a
Strakonicka. Celkem po volbách Piráty kontaktovalo 180 lidí s nabídkou
pomoci. 

Táborští Piráti navrhují sdílení aktuálních témat ve
společných dokumentech on-line a inspirovat se navzájem u neregionálních témat.
Na závěr se hovoří o mediálních tématech, například MHD a parkování
v centru Českých Budějovic a problematice toulavých koček.  Padne návrh navštívit pirátské vedení radnice
v Mariánských lázních a podělit se o zkušenosti z tamní radnice.
Plánuje se také Piratecon se zaměřením na komunální volby.

