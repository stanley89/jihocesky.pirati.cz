---
layout: blog
category: blog
tags: volby,demokracie
title: Demokracie v2.0
image: /assets/img/posts/billboardy.png
author: Martin Kákona
---

Tak už je to tu zase, blíží se volby.
Snadno to poznáte, protože kolem cest přibývá usmívajících se tváří, většinou pánů s rozepnutým knoflíčkem u košile.
Tyto tváře ale zastupují Demokracii v1.0, instalovanou začátkem devadesátých let minulého století.
Uživatelsky přívětivá tato verze moc není, protože se velmi špatně ovládá.
Vlastně jen v krátkém časovém horizontu během voleb může volič odinstalovat některé části Demokracie v1.0, ale ovlivnit její chod příliš nemůže.

Piráti prosazují novější Demokracii v2.0, která například obsahuje podprogramy Transparentní účty, Zveřejňování smluv a Participativní rozpočet.
Aby se totiž občan mohl rozhodnout, co a jak chce řídit, musí mít informace.
Bez informací je totiž ten, kdo tahá za kratší konec.
A tváře z plakátů vědí, že informace mají velkou hodnotu a drží je u moci.
Druhá věc je, jestli se občan chce nebo může zajímat o to, co se kolem děje a za co se utrácí peníze z jeho daní.

A co vy, budete volit Demokracii v1.0 nebo v2.0?
