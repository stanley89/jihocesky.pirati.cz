---
layout: post
category: blog
tags: akce
title: Uklízeli jsme Jižní Čechy
image: /assets/img/posts/uklidmecesko_vsichni.jpg
author: Jana Rohová
---

Jihočeští Piráti uspořádali v sobotu 8. dubna úklid v šesti jihočeských městech, konkrétně v Českých Budějovicích, Písku, Strakonicích, Soběslavi, Týně nad Vltavou a Temelíně.
Zapojili se tak do celostátní dobrovolnické akce „Ukliďme Česko“, které se Pirátská strana letos zúčastnila ve velkém.
Během hlavního úklidového dne tuto sobotu zorganizovali Piráti vlastní úklidové akce na 40 místech po celé České republice.

![uklidme cesko foto](/assets/img/posts/uklidmecesko_kolis.jpg)

V Jižních Čechách se dohromady zapojilo kolem padesáti dobrovolníků, kteří přišli Pirátům pomoci.
Během soboty tak na různých místech sesbírali dobrovolníci dohromady kolem dvaceti metráků odpadu a zlikvidovali několik černých skládek.

„Jako organizátor akce „Ukliďme Česko“ ve Strakonicích hodnotím tuto akci kladně, přestože účast nebyla hojná.
Potěšilo mě, že lidé, kteří nás viděli sbírat, jsou schopni se spontánně přidat, byť jen třeba na půl hodiny.
Věřím, že další ročník se nás zapojí více, budeme tak moci uklidit více nepořádku a poznám více pohodových lidí.“ řekl předseda místního sdružení Strakonicko a leader jihočeské kandidátky do PS Lukáš Kolářík (Pirátská strana).

![uklidme cesko foto](/assets/img/posts/uklidmecesko_most.jpg)

Všem dobrovolníkům, kteří se do úklidu zapojili, patří velký dík a doufáme, že se z této akce stane příjemná tradice.
